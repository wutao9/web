---
title: "Mistr Zhai Feng"
menu:
  main:
    weight: 7
background: 'images/header2.jpg'
---
Narodil jsem se v prosinci 1969 ve městě Huludao v provincii Liaoning. V šesti letech jsem se začal pod vedením otce (mistra Zhai Hongyin) učit čínská bojová umění (*wushu*). Cvičil jsem rodinné tradiční *wushu*, v rámci kterého jsem se věnoval především shaolinským stylům.

![Mistr Zhai Feng](/images/zhaifeng.jpg#float)

Od 18 let, kdy jsem začal studovat na vysoké škole, se zabývám tradičním taoistickým kung-fu: wudangskými vnitřními styly se zaměřením na *xingyiquan*, *baguazhang* a *taijiquan*. V té době jsem se začal zabývat také „vnitřní prací“ (*neigong*). *Taijiquan* se tedy věnuji již více než 20 let. Později jsem pod vedením svého taoistického mistra procestoval velkou část Číny, setkal jsem se s mnohými známými mistry a seznámil se s mnohými školami a styly *wushu*. Nikdy jsem nestudoval na státní škole, kde se vyučuje moderní *wushu*. Vše, co cvičím, se řadí do tradičních bojových umění.

Do České republiky jsem přicestoval v červnu roku 1996. Ve volném čase jsem pomáhal nejstarší sestře Zhai Hua trénovat několik studentů, kteří již zvládali základy *wushu*. Aby mělo více lidí možnost poznat tradiční čínská bojová umění, začal jsem od roku 2006 učit oficiálně.

Od roku 2006 do konce roku 2008 jsem spolupracoval se starší sestrou Zhai Jun a jejím manželem Martinem (v rámci České asociace *baguazhang* a *taijiquan*), a začal jsem učit *wudang taijiquan*, *xingyiquan*, *bajiquan* a *sanda*.

Na konci roku 2008 jsem si otevřel také vlastní školu a začátkem roku 2009 jsem inicioval založení Asociace wudangského kung-fu, aby se vytvořil lepší prostor pro rozšiřování tradičního taoistického kung-fu, a aby mělo více lidí přístup ke vhodným metodám cvičení.

-- Zhai Feng
